---
layout: post
title: Pessima esperienza con Setik
date: 
type: post
parent_id: '0'
published: false
password: ''
status: draft
categories: []
tags: []
meta: {}
author:
  login: antoniomagni
  email: wordpress@antoniomagni.com
  display_name: Toni
  first_name: Toni
  last_name: Magni
permalink: "/"
---
<p>Setik dovrebbe essere un marchio di qualità per quanto riguarda la video sorveglianza, ma io mi sono trovato molto male per i seguenti motivi: mancanza di precisione nella descrizione dei loro prodotti, difficoltà di aggiornamento firmware, prodotti poco compatibili con hardware che non sia Setik e regole svantaggiose per l'assistenza. (NB: queste conclusioni le ho raggiunte testando un singolo prodotto). </p>
<p>Ho acquistato una telecamera IP (quelle che funzionano via computer) tramite il loro negozio eBay un po' alla cieca, basandomi solo sulla descrizione e il prezzo: una telecamera abbastanza cara, però di alta risoluzione che si può alimentare tramite il suo cavetto di rete con tecnologia PoE, proprio quello che mi serviva. Sto montando un sistema fai da te, basato su NVR zoneminder, ho bisogno di telecamere che fungano bene anche da sole, senza altra apparecchiatura Setik.  </p>
<p>1.<br />
La telecamera non supporta lo standard IEEE PoE. Forse la telecamera sarà pure PoE, ma sicuramente non con un comune alimentatore PoE che segue lo standard definito dalla commissione IEEE. Probabilmente lo supporta soltanto se utilizzata con i loro apparecchi NVR (Network Video Recorder) di registrazione. E devo dire che sono rimasto allibito da questa scoperta. In effetti, vado a riguardare la descrizione della telecamera su eBay e noto che non c'è specificato da nessuna parte che il PoE segue lo standard IEEE. Non me lo aspettavo da una telecamera da circa €200. Nel senso che, una ditta seria, se è fuori standard, lo specificherebbe ben chiaro nella descrizione, perché altrimenti si rischia di dare l'impressione che si vuole fare dei soldi e fregare il cliente. </p>
<p>2.<br />
La telecamera ha una interfaccia web, ma l'interfaccia richiede un plugin particolare, che non sono riuscito a far funzionare ne con Windows ne con Mac OS X. Ho provato con tutti i browser e ho seguito tutte le istruzioni dell'assistenza.<br />
Probabilmente di nuovo funziona bene con i loro NVR, ma nella descrizione pure questa informazione mancava: c'era specificato che la telecamera avrebbe funzionato con qualsiasi browser, o che era comunque configurabile al 100% da browser, mentre invece si è rivelato non essere così. </p>
<p>3.<br />
L'assistenza. Nulla da dire per quanto riguarda la comunicazione. Sia via email sia tramite il canale di messaggistica eBay, Setik non perde un messaggio... O quasi. I tempi di risposta sono relativamente brevi, ma non sono riusciti a soddisfare o a risolvere i miei problemi. </p>
<p>Io sto montando un sistema fai da te, basato su NVR zoneminder, ho bisogno di telecamere che fungano bene anche da sole, senza altra apparecchiatura Setik.  Quando mi sono accorto che definitivamente non c'era proprio nulla da fare, che quella telecamera a me non sarebbe servita a nulla, ho deciso di accettare l'offerta di restituzione che l'assistenza mi aveva fatto abbastanza presto circa due settimane dopo l'acquisto. La restituzione mi è stata rifiutata, perché accettano la restituzione soltanto entro le 2 settimane dall'acquisto. </p>
<p>Ora, hanno anche ragione, perché io ci ho messo ben più di due settimane per fare tutte le prove e giungere alla conclusione che non la potevo più usare. Poi c'erano le ferie di mezzo, (era giugno luglio), quindi ammetto di essermi preso il mio tempo. Pensate, io ero così sicuro che si trattassero di problemi risolvibili , che l'ho subito installata! Quindi ho perso tempo anche con quello. Quindi mi prendo le mie colpe. In verità l'ho fatto per dare alla Setik ancora una chance. Se avessi saputo, avrei dovuto interrompere tutti i test e subito mandarla indietro. </p>
<p>Ad ogni modo, quando gli mandai il messaggio scrivendo che avrei accettato l'offerta di restituzione, Setik ha mancato di avvisarmi che non era più possibile. Anzi, ha proceduto mandandomi istruzioni per stampare e compilare il modulo per l'invio del prodotto a loro. Quindi, tutto contento, ho preparato il pacco e glielo ho mandato, e pure qui ci ho messo un sacco di tempo, tipo un altro mese, agosto. Ma per Setik questo non sembrava essere un problema. </p>
<p>Dopo qualche settimana dalla restituzione della telecamera, ricevo un messaggio da loro, dicendo che era stata riparata e pronta per la restituzione con le istruzioni per fargli un bonifico per coprire le spese di spedizione. </p>
<p>Riparata? Spese di spedizione? Ma chi la vuole indietro? E poi dovrei pagare <em>io</em> per le spese di spedizione? Ma come stiamo? Ma anche nel caso in cui in effetti avessi esplicitamente <em>chiesto</em> la riparazione in garanzia ci sarei rimasto male alla richiesta di spese di spedizione! Ma come? Quando gliela ho mandata, ho pagato io, ora come minimo, il ritorno se lo accollano loro, che discorsi sono? Cos'è colpa mia se mi hanno mandato una telecamera difettosa? Ora, le ditte super mandano al cliente una scatola pre-affrancata o comunque organizzano loro il ritiro in modo tale che il cliente non paghi neppure quello. Ok, non mi aspettavo questo dalla Setik, ma anche da avere la faccia tosta di chiedere al cliente di pagargli la spedizione di ritorno al cliente, direi che stanno un po' esagerando. </p>
<p>4.<br />
Mancanza di interesse. Si, ho notato che 1) non si sono mostrati interessati a venirmi in contro in qualsiasi altro modo che non fosse specificato e definito nei loro termini legali. 2)</p>
