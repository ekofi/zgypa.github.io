---
layout: post
title: L'ultimo terrestre
date: 2013-03-25 09:58:36.000000000 +01:00
type: post
parent_id: '0'
published: true
password: ''
status: publish
categories:
- Recensioni Film
tags: []
meta:
  _edit_last: '10097356'
  _publicize_pending: '1'
  geo_latitude: '0.000000'
  geo_longitude: '0.000000'
  geo_accuracy: '0'
  geo_public: '1'
author:
  login: antoniomagni
  email: wordpress@antoniomagni.com
  display_name: Toni
  first_name: Toni
  last_name: Magni
permalink: "/2013/03/25/lultimo-terrestre/"
---
<p>Visto con Momo, suggerito da Mec.</p>
<p>L'introduzione mi è piaciuta da subito: il fatto dell'arrivo degli extraterrestri è stato inserito in modo molto realistico nella vita contemporanea italiana, come un fatto di cronaca come un altro, venendogli data una certa importanza, ma niente di sconvolgente. Il tipo alla radio che si preoccupa che gli alieni prenderanno il posto di lavoro ai giocatori di calcio mi ha fatto piegare e ancor di più il cronista che gli risponde in modo molto realistico.</p>
<p>Il protagonista è certamente una figura inquietante per me: il fatto che al primo scontro con la vicina non riesce neanche a guardarla negli occhi, che tiene sempre la testa bassa, che fa sempre quello che gli viene detto, che torna sulla scena del crimine per prendere il cellulare del suo amico morto solo perché glielo ha ordinato il suo collega e, soprattutto, che non fa niente mentre il suo (apparentemente unico) amico viene massacrato di botte dai suoi colleghi, sono tutti elementi caratteriali che rendono il personaggio non meritevole di un lieto fine. Mi passa la voglia, piano piano, di augurargli di mettersi insieme con la sua vicina.</p>
<p>Poi la figura femminile di aliena stona nel contesto molto realista della storia. Tutto sembra veramente reale, come se potesse accadere da un momento all'altro. Ma la figura di aliena, così simile alla figura umana è stata troppo difficile per me da accettare: tutte le volte che la guardavo, mi veniva in mente una donna con un costume, e non un'aliena.</p>
<p>Il finale rimane aperto, e non so se gli alieni, dopo essersi fatti un'idea di come sono negativi gli umani, hanno deciso di farli fuori, o se invece decidono di instaurare una convivenza.</p>
